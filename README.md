# Manual da Forxa

## Neste repositorio poderás aprender máis sobre o funcionamento da forxa dun xeito práctico

![Banner Co-Lab](http://forxa.colab.coruna.gal/Co-Lab/manual/raw/master/imaxes/CoLab_380x250.png)

### README.md, este arquivo

Este arquivo chámase README.md. É o arquivo inicial de cada un dos repositorios que se creen na forxa. Se queres que o contido deste arquivo apareza na pantalla principal ao seleccionar o teu repositorio na interfaz o arquivo deberá chamarse README.md. "READ ME" é a traducción ao inglés de "leeme", polo que sabemos xa polo seu nome que será un arquivo de lectura recomendada ou incluso obligatorio para comprender o alcance ou contidos do repositorio. Os arquivos ca extensión "md" son arquivos Markdown, unha linguaxe que se usa para darlle formato aos arquivos de texto dun xeito sinxelo e compatible ca linguaxe HTML, o estandard na web. Podes saber máis sobre a linguaxe Markdown [nesta ligazón](https://es.wikipedia.org/wiki/Markdown). Existen varias versións da linguaxe Markdown, ou sintaxis, pero nós usaremos a sintaxis que usa Github e que podes consultar nesta páxina: https://guides.github.com/features/mastering-markdown/

### A forxa

A forxa está deseñada usando un software chamado Gogs, que ben sendo, segundo os seus desenvolvedores **un servicio Git sinxelo de usar**. Podes consultar a documentación orixinal de Gogs e descargalo para a súa instalación no teu propio servidor [nesta ligazón](https://github.com/gogits/gogs). A nosa adaptación é tamén de código aberto e podes contribuir ao seu desenvolvemento libremente no seu repositorio público: https://github.com/ForxaCoLab/forxacolab. Cada repositorio desta forxa terá un clon actualizado en tempo real en Github, para darlle visibilidade aos proxectos e garantir a sostenibilidade da forxa.

### Gogs

Gogs é moi similar á ferramenta Git máis usada pola comunidade de desenvolvedores de software de código aberto, [Github](https://github.com/), con máis de 15 millóns de usuarios e 35 millóns de repositorios. Ainda que inicialmente foi deseñada como unha ferramenta para crear software Github (e polo tanto Gogs e a nosa forxa) pódese usar para moitas outras cousas, algunhas delas descritas na entrada da Wikipedia, [outros usos de Github](https://en.wikipedia.org/wiki/GitHub#Scope).

### Git. Software e non solo...

[Git](https://es.wikipedia.org/wiki/Git), que foi deseñado por [Linus Torvalds](https://es.wikipedia.org/wiki/Linus_Torvalds), a persoa que iniciou o deseño do sistema operativo [Linux](https://es.wikipedia.org/wiki/N%C3%BAcleo_Linux), é unha ferramenta de control de versións que nos permite xerar contidos colaborativamente, mantendo un control total sobre as distintas achegas que se fan e permitindo unha colaboración transparente e eficaz. Ainda que inicialmente foi deseñado como unha ferramenta para a creación de código informático Git pode usarse para moito máis, como por exemplo facer [unha guía de viaxes](https://github.com/dylanegan/travel), [para compoñer unha peza musical](https://github.com/CMAA/nova-organi-harmonia), para [compartir e modificar recetas](http://forkthecookbook.com/) culinarias ou para crear documentos legais, como ten feito [Twitter](https://github.com/twitter/innovators-patent-agreement) ou a Administración Obama, compartindo en Github o [orzamento do gabinete presidencial](https://github.com/WhiteHouse/budgetdata). 
